---
title: ""
permalink: /approccio/
author_profile: true
redirect_from:
  - /approccio
---

{% include base_path %}


## Sul mio approccio terapeutico

Il lavoro in **salute mentale** non si può ridurre alla cura dei disturbi psichici e dei sintomi che creano disagio e sofferenza. È soprattutto la tutela e la promozione di uno “stato di benessere in cui ogni persona realizza il proprio potenziale, è in grado di far fronte agli eventi stressanti della vita, è in grado di lavorare in modo produttivo e fruttuoso ed è in grado di fornire un contributo alla comunità” (OMS, Piano d’azione per la salute mentale 2013-2020).

Citare l’Organizzazione Mondiale della Sanità permette di sottolineare che **non mi occupo esclusivamente di diagnosi e cura di disturbi mentali**. Gran parte del mio lavoro, infatti, consiste nel **sostenere** le persone durante crisi o momenti difficili del loro ciclo di vita, **supportare l’esplorazione** del loro funzionamento, della loro storia e delle loro dinamiche interpersonali. Avere a che fare con il disagio di una persona comporta affrontare le sue difficoltà e allo stesso tempo **valorizzare e potenziare le sue risorse**.

**La teoria sistemico-relazionale è la cornice teorica del mio approccio in seduta**. L’attenzione è sempre sul contesto e sul sistema interpersonale di cui fa parte la persona, poiché esistono influenze e correlazioni reciproche tra una difficoltà o un disturbo mentale e la disfunzione relazionale e comunicativa del nucleo relazionale di cui la persona fa parte.

La formazione post-universitaria mi ha permesso di arricchire la cornice teorica sistemico-relazionale con **le teorie più attuali e accreditate in ambito psicoterapeutico e neuroscientifico**. Questa complessità ha ampliato il bagaglio degli strumenti che posso utilizzare in seduta, scegliendo l'intervento più adatto a seconda del contesto e degli obiettivi concordati con la persona che ho davanti.

**Per chi fosse interessato ad approfondire**, condivido i principali riferimenti teorici e bibliografici che ispirano la mia pratica clinica:

- Pragmatica della Comunicazione umana ([P. Watzlawick, J.H. Beavin e D.D. Jackson, 1978](http://www.astrolabio-ubaldini.com/libro/123))
- Teoria familiare strutturale ([S. Minuchin, 1978](http://astrolabio-ubaldini.com/libro/88))
- Scuola sistemico-relazionale romana ([L. Cancrini, 2001](https://www.carocci.it/prodotto/il-vaso-di-pandora)) e milanese ([M. Selvini Palazzoli, L. Boscolo, G. Cecchin e G. Prata, 2003](https://www.raffaellocortina.it/scheda-libro/mara-selvini-palazzoli-luigi-boscolo-gianfranco-cecchin/paradosso-e-controparadosso-9788870788129-932.html)) 
- Cognitivismo post-razionalista ([V. Guidano, 2016](https://francoangeli.it/Libro/Psicoterapia-cognitiva-post-razionalista-Una-ricognizione-dalla-teoria-alla-clinica?Id=15212))
- Psicoterapia Diadica Evolutiva ([D. Hughes, 2016](https://wwnorton.co.uk/books/9780393711042-the-neurobiology-of-attachment-focused-therapy))
- Modello dell’Elaborazione Adattiva dell’Informazione, alla base della terapia EMDR ([F. Shapiro, 2013](http://astrolabio-ubaldini.com/libro/1338))
- Teoria Polivagale ([S. Porges, 2016](https://www.fioritieditore.com/prodotto/la-teoria-polivagale-fondamenti-neurofisiologici-delle-emozioni-dellattaccamento-della-comunicazione-e-dellautoregolazione/))
- Neurobiologia Interpersonale ([D. Siegel, 2016](https://www.raffaellocortina.it/scheda-libro/daniel-j-siegel-mary-hartzell/errori-da-non-ripetere-9788860308016-2193.html))
- Teoria dell'Attaccamento ([J. Bowlby, 1989](https://www.raffaellocortina.it/scheda-libro/john-bowlby/una-base-sicura-9788870780888-130.html)) con integrazione dei Sistemi Motivazionali ([G. Liotti, 2011](https://www.raffaellocortina.it/scheda-libro/giovanni-liotti-benedetto-farina/sviluppi-traumatici-9788860303974-1269.html))
- Teoria della Dissociazione Strutturale ([O. Van der Hart, E. Nijenhuis e K. Steele, 2010](https://www.raffaellocortina.it/scheda-libro/onno-van-der-hart-ellert-rs-nijenhuis-kathy-steele/fantasmi-nel-se-9788860303684-833.html))